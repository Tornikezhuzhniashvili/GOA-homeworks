<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="./style00.css" />
    <title>Document</title>
  </head>
  <body>
    <header>
      <nav>
        <ul>
          <li>
            <a href="#იხვები">იხვები</a>
          </li>
          <li>
            <a href="#შინაური იხვი">შინაური იხვი</a>
          </li>
          <li>
            <a href="#გარეული იხვი">გარეული იხვი</a>
          </li>
        </ul>
      </nav>
    </header>
    <main>
      <h1 id="იხვები">იხვები</h1>
      <hr />
      <p>
        იხვები — ბატისნაირთა რიგის ფრინველთა რამდენიმე გვარი. გაერთიანებული
        არიან იხვისებრთა ოჯახში. ფართოდ არიან გავრცელებული ყველა კონტინენტზე,
        გარდა ანტარქტიდისა. იხვები იყოფა 3 ჯგუფად: ნამდვილი იხვები, ყვინთიები და
        ბატასინები. საშუალო და დიდი ზომის ფრინველებია. კარგად ცურავენ და ფრენენ.
        აქვთ სარეწაო მნიშვნელობა. ნამდვილ იხვებს გემრიელი ხორცი აქვთ. წონა
        მერყეობს 250-იდან 2000 გრამამდე. ყვინთიებისა და ბატასინების ხორცი უფრო
        დაბალი ღირსებისაა. იხვები მიმოფრენი ფრინველებია. საქართველოში 8 გვარის
        12 სახეობაა, რომელთა უმრავლესობა აქ მიმოფრენისა და ზამთრის პერიოდებში
        გვხვდება. ზოგი ბუდობს კიდეც ზოგიერთი შიდა წყალსატევების ნაპირებზე.
        საქართველოში (ჯავახეთში) მობუდარი იხვებიდან აღსანიშნავია: წითელი იხვი
        (Tadorna ferruginea), თეთრშუბლა იხვი (Anas penelope), გარეული იხვი (Anas
        platyrtynchos), წითელნისკარტა ყურყუმელა (Netta rufinae), ქოჩორა
        ყურყუმელა (Nyroca fuligata) და სხვა. ვახუშტი ბაგრატიონის ცნობით,
        საქართველოში იხვები შემოიყვანეს და მოამრავლეს XVII საუკუნეში. აქ მისი
        სახორცედ გამოზრდა ყველა კლიმატურ ზონაში შეიძლებოდა.
      </p>
      <hr />
      <br />
      <h2 id="შინაური იხვი">შინაური იხვი</h2>
      <hr />
      <p>
        შინაური იხვი (ლათ. Anas domestica, Anas domesticus, Anas platyrhynchos
        domesticus) წარმოშობილია გარეული იხვისაგან, რომელიც დაახლოებით ძვ. წ.
        1000 წელზე ადრე მოიშინაურეს ევროპაში, აზიაში, ჩრდილოეთ აფრიკასა და
        ჩრდილოეთ ამერიკაში. სქესობრივ სიმწიფეს აღწევს 6–7 თვისა. კვერცხების
        ყოველ ციკლში (5–6 თვე) დებს 90–130 კვერცხს, თითოეული 85–90 გრამს იწონის.
        კვერცხის საინკუბაციო ვადაა 27–28 დღე. მოზრდილი მამალი იხვი იწონის 3–5
        კგ, დედალი — 2–3,5 კგ. პროდუქტიულობის მიხედვით იხვების ჯიშები იყოფა:
        სახორცე (პეკინური, უკრაინული რუხი, შავი თეთრგულა და სხვა),
        სახორცე-მეკვერცხული ან მეკვერცხულ-სახორცე (ხაკი-კემპბელი, ფრთასარკა და
        სხვა) და მეკვერცხული (ინდური მარბოლარები). სახორცედ კლავენ 50–55 დღის
        იხვებს, როდესაც თითოეული 2,5 კგ და მეტს იწონის.
      </p>
      <hr />
      <br />
      <h2 id="გარეული იხვი">გარეული იხვი</h2>
      <hr />
      <p>
        გარეული იხვი[1][2] (ლათ. Anas platyrhynchos) — ფრინველი იხვისებრთა
        ოჯახისა. შინაური იხვის წინაპარი. მისი სხეულის სიგრძეა 50–56 სმ, მასა —
        1–1,5 კგ. ახასიათებს სქესობრივი დიმორფიზმი; დედალი ფერად მოყავისფროა,
        შეჯვარების სეზონზე მამალს მწვანე თავი, თეთრი საყელო, მურა-რუხი ზურგი,
        შავი კუდის ზედა ნაწილი, შოკოლადისებრ-ყავისფერი მკერდი და მორუხო მუცელი
        აქვს; ფთებს გასდევს კაშკაშა ფერის (თეთრი, შავი და ლურჯი) ზოლები. მამალს
        კუდზე საჭის აპრეხილი ბუმბული აქვს. თითებს შორის აპკი აქვს გადაკრული, რაც
        ცურვაში ეხმარება. მამლის ნისკარტი ყვითელია. ფართოდ გავრცელებულია
        ევროპაში, აზიაში, ჩრდილოეთ ამერიკაში (სამხრეთით — მექსიკამდე, ხოლო
        აღმოსავლეთით — გრენლანდიამდე); ინტროდუცირებულია აფრიკაში, ახალ
        ზელანდიაში, სამხრეთ-აღმოსავლეთ ავსტრალიაში. საქართველოში მობუდარი
        იხვია,[1] ბინადრობს მცირე რაოდენობით, ზამთრობისას ბევრია.[3] ძირითადად
        ბინადრობს ტყისა და ტყესტეპის ზონაში, წყალსატევებთან (მტკნარშიც და
        მარილიანშიც) ახლოს;[4][5] გვხვდება ქალაქის პარკებისა და წყალსატევების
        მიდამოებშიც. გამრავლებას 2 წლის ასაკიდან იწყებს. დედალი დებს 7–16 ცალ
        თეთრ, მომწვანო-ჩალისფერი ელფერის მქონე კვერცხს. ინკუბაცია 28 დღე-ღამე
        გრძელდება. დედალთა რიცხვის შემცირების შემთხვევაში, მამრები სხვა სახეობის
        იხვებს ეჯვარებიან. ცოცხლობენ 7–10 წელი. იკვებება მცენარეებით,
        უხერხემლოებით; დასახლებულ ადგილებში — ადამიანის მიერ მიცემული
        საკვებითაც, განსაკუთრებით პურით. საკვებს მოიპოვებს წყალშიც და ხმელეთზეც.
        წყალში საკვების ძიებისას შეუძლია ჩაყვინთვა, რა დროსაც მთელი ტანით
        ამოყირავდებიან ხოლმე. ნადირობის ობიექტია, იყენებენ მის ხორცს.[6]
        საქართველოს კანონმდებლობით, მასზე ნადირობა 10 სექტემბრიდან 10 ნოემბრამდე
        ნებადართულია მხოლოდ ახალქალაქის, ნინოწმინდის, წალკისა და დმანისის
        მუნიციპალიტეტების ტერიტორიებზე, დღიური ლიმიტი — 5 ცალი; ხოლო 1
        ნოემბრიდან 1 მარტამდე ყველგან, გარდა ახალქალაქის, ნინოწმინდის, წალკისა
        და დმანისის მუნიციპალიტეტების ტერიტორიებისა, დღიური ლიმიტი — 6 ცალი.[7]
      </p>
    </main>
  </body>
</html>
